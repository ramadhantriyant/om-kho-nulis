---
title: Semester Telu
date: 2021-08-04 21:36:00
tags:
comments: false
---
Nilai IPK ku semester siji ambek semester loro tergolong sangat memuaskan, tapi ndelok angel lan rekosone semester telu kok aku ngroso gak enak, materi kuliah akeh sing gak ngerti, ilmu komputer lan pemrograman sing aku durung siap logika ugo bahasane.
Materi kuliah semester telu, bedo banget karo semester siji lan loro, sing cuman pendalaman materi koyok arek SMA, nek semester telu wis asli materi perkuliahan sesuai jurusan sing dituju.
Sarehne IPK siji loro apik, mulo semester telu aku wani njupuk 27 sks teko jatah 22 sks, pikiranku cuman ndang cepet lulus ndang kerjo. Tapi nyatane, aku pontang panting, mlebu metu lab belajar komputer lan pemrograman, materi kuliah sing anyar, koyoto matematika abstrak, peubah komplek, pengantar digital, krungu lan eruh jenenge ae wis mumet gak karuan.
Metode sinau lan cara berpikir, koyok biasane kudu dirubah, golek buku nang perpustakaan wis dadi sego jangan, malah nek moco buku nganti keturon ambek ngiler nang mejo, saking kesel lan angele ngerteni materine. Nek gak ngunu yo nang Mesjid Manarul, mari sholat leyeh leyeh bantalan buku sak gebok, ambek ndungo, mugo iso ngerti lan dilancarno sakabehe. Angine semilir nambahi ngantuk, oleh sak sliutan awak wis seger, soale nek suwe suwe malah masuk angin, ditambahi weteng luwe, sarapan adalah kegiatan yang mewah, nek awan kadang maem kadang ora, alhamdulillah aku nglakoni lan diparngi ilmu ulo, nek kadung mangan sak piro ae iso entek, mungkin wetenge iso elastis, tapi gak mangan opo opo yo gak popo, iso nahan soale kepeksan.
Bareng IPK semester telu metu, sesuai dengan yang saya perkirakan, IPK ku anjlok alias terjun bebas tapi isih diatas normal, gak elek banget. Salah siji mata kuliah yoiku praktek ilmu komputer oleh D, padahal iki cuman 1 sks. Gara gara aku miskomunikasi karo dosene, aku ora melu ujian akhir praktek ilmu komputer, dosene anyar, nek saiki dosene wis dadi Profesor.
Cincing cincing gak wurung teles, mesisan di jeguri ae. Kadung teles, kepleh kabeh, aku kudu iso, kudu berbenah,  kudu ngrubah pola berpikire, carane sinau, aku kudu kost cedek arek arek, ben nduwe daya saing lan iso teratur hal non teknise.
Akhire awal semester papat aku kost nang Gebang Lor 30, jaman iku sak wulan cuman 10 ewu, sak kosan ambek koncoku plek Mr. Baharuddin Ali, cah Kediri, areke cilik mentik tapi ahli siasat, maksude pinter mensiasati segala sesuatu.
Sarehne aku wis kost, gak luntang lantung maneh turu langgar, mulo semangat lan energiku tak curahno gawe kuliah, urip wis rodok teratur.
Semester papat kudu onok peningkatan.
