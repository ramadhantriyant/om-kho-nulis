---
title: Keblek Modern
date: 2022-09-14 09:59:00
tags:
comments: false
---
Jaman biyen, nek wong pingin sugih amblegedu tapi males kerjo, short cut utowo dalan pintas yo dadi keblek, ngingu tuyul, opo dadi babi ngepet. 
Tapi iku menurutku yo kerja keras lan penuh resiko, kerjone bengi, soro, nglumpukno duik omah per omah, koyok bank plecit utowo bank suwekan, titilan, durung sing nang omah nunggoki lampune, gak oleh ngantuk, kudu siap siaga. 
Resiko gedene nek ketemon wong kampung, iso di gawe uber uberan, nek kecekel alamat nyawa melayang. 
Jaman saiki, masio nglekar nang omah, sik iso kerjo, lha wong kerjone onlenan. Mek madep laptop opo HP orderan wis mecungul, tapi yo iku kudu duwe sangu ilmu sing gumathok. 
Saiki transaksi pasar modal utowo saham, crypto, forex lan liyane, wis onok aplikasi ne tur nggak butuh modal gede. Ngunu wis iso terjun nang pasar ambek glendangan, klekaran, mulet, gak atik mudun teko kasur, paling nek butuh mangan, ngising baru gelem mudun. 
Misal digawe itung itungan nyambut gawe, ambek modal 10 juta terus saben dino iso bati sak persen ae, berarti wis oleh satus ewu. Pokok ojok sampek loss, iki butuh ilmu sing rodok jeru, tapi nek wis pengalaman lan pinter moco tren serta molak malike pasar modal, digawe gampang ae. Sing penting ojok grusa grusu lan serakah pingin bati akeh. 
Ngunu wis digunem tonggo, nyambut gawe opo wong iku, glundang glundung nang omah ae kok duike akeh, paling dadi keblek nek bengi. 
Seblak pedes level 10, sik kalah pedes ambek omongane tonggo.