---
title: Ndolek Kerjo
date: 2022-06-25 09:04:00
tags:
comments: false
---
Ujian skripsi wis mari, kari ngenteni yudisium terus maringunu wisuda. Saiki perhatian dialihno ndolek info kerjo, mbok menowo engkok lulus wis oleh kerjoan, mendahneo seneng lan bungahe atine emakku, anake sing digadang dadi tukang insinyur lulus lan wis oleh kerjoan sing mathok. 
Pas ngliwati papan informasi job kerjoan, aku moco salah sijining lowongan pekerjaan sing menurutku kok ketoke asyik lan cocok karo passion ku. Salah sijining perusahaan besar tanah air, bergerak dalam bidang manufaktur dan pertambangan jarene, yoiku PT. Pama Persada ( Pama),  grupe PT. United Tractor Indonesia. 
Gak atik kesuwen, langsung tak gawekno lamaran lan tetek bengeke, kiro kiro rong minggu oleh balesan, dikongkon melok tes nang Jakarta, sing alamat  perusahaan nangJl. Rawa Gelam Cakung Jakarta. 
Aku lenger lenger, iki Jakarta endi, wong selawase gak tau ngambah sing jenenge Jakarta, eruhku nek Jakarta iku akeh nyamuke, lagune sik cilik biyen " Jakarta akeh nyamuke, 
Suwal bedah ketok manuke ".
Aku takon koncoku sing omahe Jakarta, jawabe paling iku daerah kawasan industri, numpako sepur mudun stasiun  Jatinegara, terus numpak maneh mudun Cakung. 
Saking semangate, aku golek info sepure pisan, numpako sepur sing murah dewe, sepur Jayabaya budal teko Pasar Turi, regane karcise lali aku, embuh 26 ewu opo 36, onok maneh Rin numpak sepur barang mek 20 ewu, tapi gembul gombal. 
Tak tatakno atiku, budal tes nang Jakarta sekitar jam papat mari asyaran, teko kos Gebang Keputih Sukolilo numpak bemo lin O kuning mudun Pasar Turi, ngenteni sepur sing telat sak jam, aku cuma nggowo tas isine klambi putih gawe tes, engkok wis gak usah salin clono maneh, jan efisiensi temen. 
Pas sepure teko, age age aku melok uyel uyelan, royokan enggon, ben oleh lungguh. Dadakno lungguh mburiku, sak grup karo poro sedulur soko Enggres Temor, ancor pesenak telor. Karepku pingin istirahat, sesuk teko Jakarta cek fresh, tapi kenyataane parah, poro sedulur Enggres sewingi nutuk sing nek ngomong jan buanter lan stereo banget, kotekan bangku, main remi, jan urakan temen. Tapi aku nyadari, lha wong sepur murah kok njaluk enak, kok nyimut. 
Teko stasiun Jatinegara kiro kiro jam 8, telat rong jam, aku mudun ambek gleyoran, puyeng kabeh, sewengi gak istirahat. 

(Bersambung)