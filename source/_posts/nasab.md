---
title: Nasab
date: 2022-09-29 12:22:00
tags:
comments: false
---
Aku sok gumun bin heran, wong wong iku lho kok eruh asal muasale lan turun piturune, nganti adoh, nganti pirang pirang generasi. 
Padahal aku iki, mbah utowo buyut ae wis gak kenal. Pernah coba tak telusuri, mentok mek tembung jare, pak e iko tunggal mbah, paman iko tunggal buyut, walah nek ngene carane, koyok nglumpukno balung sing pisah, koyok puzzle. Tibake nek penduduk asli deso kunu, nek dirunut runut dadi siji sak keturunan. 
Mungkin ora onok budaya literasi, tulis menulis marang rakyat sak lumrahe iku sing nggarai pedot informasine, ananing mung budaya lisan, dongeng mendongeng, akhire dadi tembung jare iku mau. 
Boro boro tulis menulis, ngomong masalah sastra iku urutan paling akhir, jaman semunu wong kebanyakan isih ubyuk masalah ekonomi, sandang pangan ae isih kelimpungan kok mikir masalah turunan, isok mangan warek ae wis untung. 
Terus faedahe lan untunge opo, pingin nuduhno asal keturunane, pangkat, derajat, lan kesahihan nenek moyange.
Mungkin ae aku iki iri, dengki, srei, lan cemlekit ati, nek onok wong ngomong, aku iki turunanane bupati, turunane kyai, turunane pangreh projo, turunane gupermen londo, turunane mbelgedes, soale aku mesti turunane wong deso biasa. 
Miturut wong kang linuwih, dadi opo ae apik, sing penting iso mupangati marang liyan, iso ndeder kesaean, ora glitha glithu, ora nerak wewaler, jujur lan laku utomo.