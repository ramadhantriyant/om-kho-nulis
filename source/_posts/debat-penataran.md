---
title: Debat Penataran
date: 2021-04-27 11:36:00
tags:
comments: false
---
Materi penataran akehe bab moral lan etika, nganti saiki onok materi sing aku gak ngerti maksude, contone ;
" Dalam sebuah kecelakaan kapal, terdapat lima orang yang harus anda selamatkan, tetapi sekoci hanya dapat memuat tiga orang, siapa yang dahulukan untuk diselamatkan diantara lima orang tersebut,
1. Ahli nuklir yang merancang energi terbarukan yang sangat dibutuhkan untuk saat ini.
2. Seorang ibu yang sedang hamil tua.
3. Seorang pemuda yang sangat cerdas yang sedang menempuh pendidikan.
4. Seorang kakek tua, pensiunan perang kemerdekaan, yang sangat berjasa.
5. Seorang dokter yang mumpuni, baik hati lagi tidak sombong ".
Materi ngene iki digawe debat seru, onok sing milih iko, milih ngene. Dadine debat kusir, gak onok jluntrunge, gak onok solusine.
Aku mek mikir, lapo wong limo iku kok nglumpuk numpak kapal bareng, penumpang liyane nang endi kok kari wong sing apik apik, mosok sing elek elek wis dijungkrakno kabeh.
Dumadakan koncoku ngomong,
" Rin, wayahmu ngomong, sanggahen pendapate grup garuda ",
aku klagepen, lan gak ngiro, ancen sak durunge debat lan diskusi, wis onok kesepakatan sak grup, ayo ngomonge dibagi cek gak onok sing mendominasi, dadi penilaianne apik, aku langsung tampil ambek percaya diri, masio ambek klambi lan clono klombrot. Aku nerocos ae, embuh bener tah gak, sing penting wani ngomong ngunu ae.
Penataran hari ketiga, nek awan rasane wis bosen, mblenger, ngantuk, gak fokus, nggarai arek rame, guyon sak kancane, sawat sawatan kertas sing digulung, sarehne rame, onok menwa sing jogo mlebu, dasar awak lagi apes, pas sepisan aku melok nyawat lha kok didelok menwa, aku diceluk digiring nang kantor menwa, aku diseneni entek ngamek kurang golek, aku meneng ae, disamping ngroso salah, weteng iki krucuk krucuk wayahe mangan. Aku diumbar nang kantor menwa suwe, aku tolah toleh gak onok uwong, ternyata aku ditinggal dewe nang kantor. Gak kesuwen, langsung kabur, wong wayahe mangan alias ishoma.
Wayahe mangan akeh arek sing protes, nggremeng, jare segone gak mateng, panganane gak enak. Aku enak enak ae, malah kelet kelet kurang, maklum biasane mangane porsi kuli, lha iki porsi priyayi, yo ndemel thok nang pinggir weteng. Tapi sing nggarai atiku loro, wis nggremeng segone dibuwak, aku wis kudu kudu tak jupuk ae, lan iku akeh. Atiku nelongso ndelok panganan dibuwak, nangis nang njero ati, sik akeh sing wong butuh mangan kok panganan disio sio.
