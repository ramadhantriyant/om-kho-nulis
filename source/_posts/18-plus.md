---
title: 18+
date: 2021-01-21 17:25:00
tags:
comments: false
---
Saben mari subuh, aku ngeterno emak budhal nang pasar, saperlu dodolan janganan, yoiku sayuran sing njupuk nang kebonan opo sawah, istilahe wong ndeso iku jenenge ramban. Koyoto simbukan, lembayung, godong kates, luntas lan sakpiturute.
Sarehne mari nonton wayang nganti tumekaning subuh, durung turu blas, ngantuke ora jamak. Mbonceng emak ambek nggowo sayur, moto wis merem melek nguat nguatno, sepeda tak pancal banter, karepku cek ndang kringeten, supoyo moto byar.
Sepeda tak lewatno tanggul  pinggir kali Brantas, ora lewat dalan biasane, pingin ku bobol ben cepet, tapi dalane setapak, cuman cukup sak jalur ban sepeda, untung ae, aku termasuk mahir nek numpak sepeda, masio dalan peteng gak onok lampune. Tapi jenenge wong ngantuk gak iso di bujuki, olehku nyetir sliyat sliyut, sampek kate ndlosor, nyosop, sepeda moro moro nyliut njojlok (menuruni secara tiba tiba) tanggul, tetep sik untung kesangsang (tersangkut) rerimbunan semak semak, kok gak ngunu lak sido kecemplung kali Brantas.
Wong saiki nek ngarani, jarene microsleep, nek aku iki jenenge keturon ambek mancal.
Sepeda tak benakno, tak pancal maneh, jare emak, ojok keturon maneh lho, aku wis gak wani ngeremno mripat, mosok ndlosor maneh, lak gak lucu.
Kiro kiro satus meter olehku mancal, dadak onok ireng ireng teko kadohan tapi kok gerak gerak, aku mikir, iki mosok aku di wedeni gendruwo, opo iki efek teko ngantuk. Tambah cedek, aku penasaran, tak wasno lan tak matno kanti teliti, emboh aku kok gak wedi, aku tambah pingin ngerti yok opo rupane gendruwo.
Soyo cedek, sepeda tak pelano, lha dalah, Gusti kulo nyuwun ngapuro, tibake ireng ireng iku maeng, wong loro, lanang wedok bergulingan dan bergumul, diatas permadani rerumputan menghijau di waktu subuh, pikirku sing sik lugu wektu iku, lapo wong iku subuh subuh kok kruntelan nang ndukur suket, opo gak gatel kabeh, opo gak teles kabeh kenek embun. Aku durung ngerti, soale aku kan masih dibawah umur, wektu iku.
Embuh nek saiki.
