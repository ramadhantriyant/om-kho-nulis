---
title: Dosen KW
date: 2022-09-09 09:02:00
tags:
comments: false
---
Hubungane mahasiswa akhir karo dosen iku koyok koncoan ae, soale dosen muda iku umure gak terpaut adoh ambek mahasiswane. Tapi yo tetep profesional, nek masalah akademik yo tetep kereng, gak onok oleh nilai merko koncoan. 
Opo maneh ruang Himpunan mahasiswa sing nggone jejer karo ruang dosen muda. Malah biyen server komputer e dadi siji. Mangkane nek onok acara, opo onok proyek, mahasiswa sering diajak, jan koyok keruntuhan duren, aboh kabeh tapi seneng, itung itung dianggep magang, sukur sukur oleh bayaran.
Onok woro woro, jarene onok lembaga pendidikan perlu tambahan pengajar, sopo sing gelem ndang ajokno lamarane, sing alamate onok nang dalan Diponegoro. Gak kesuwen, aku maju, sanggup ngayahe tugas, nggawe CV langsung budal pas tanggal wawancara. 
Dadakno leren di tes disik, pertama tes psikologi, lolos. 
Mari ngunu tes bahasa Inggris aktif, aku rodok klagepen, tapi yo iku, nggawe ilmu ngedabrus kenceng ae, bah bener bah salah, sing penting percaya diri. 
Diterusno tes Inggris pasif, dikongkon nerjemahno makalah utowo buku bahasa Inggris sing isine ilmu komputer, wah nek ngene iki, kanggoku yo kecil, gak masalah, sak bab tak garap gak onok sak jam wis bablas, pengawase gumun, kok cepet mas, aku mesem penuh kemenangan. Jarene terjemahan anda sangat bagus, sesuai dengan yang diharapkan. 
Sik onok tes siji maneh, yoiku tes pemrograman. Nggawe program komputer, jarene terserah nggawe bahasa pemrograman opo ae. Sarehne sing tak kuasai bahasa pemrograman Turbo Pascal, aku nggawe bahasa iku. Wis oleh separo, dadakno pengawase ngomong, diteruskan besok aja, soale wektune wis sore. Kerjakan di rumah dan hasilnya besok diserahkan serta pemaparan dan hasil eksekusinya. 
Mari isya tak garap nganti tengah wengi, alkhamdulillah mari, beres. 
Isuke aku budal nggowo hasil program sing wis tak copy nang disket. Tak jelasno nang penguji, nganti di coba hasil eksekusine. Ketoke wonge marem, karo mesem, ngomong " Bagus mas ini, senin jam tujuh anda mulai masuk, ya yang seperti ini yang diharapkan di kampus ini  ". 
Karo mesem bombong, ambek surak kalem, 
" Arek ITS cuk ".
( Bersambung)