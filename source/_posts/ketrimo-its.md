---
title: Ketrimo ITS
date: 2021-04-01 10:58:00
tags:
comments: false
---
Mari tes hari pertama, aku moleh bareng maneh arek telu, Didik ngomong enak ae, jan pawakan lan lambe susukan, ambek wong durung kenal enak ae ngomong, nyerocos seru. Dene aku isih iling iling jawaban  lan ngetung peluangku lolos, dadi yo meneng ae.
Tes dino keloro, budhal jam enem, ambek pamit pisan lan ngucapno matursuwun sanget dateng budhene yoyok, sing gelem nampung lan ngramut saksuwene tes nang Suroboyo. Hari kedua iku tes lanjutan, dadi materine luwih abot tinimbang hari pertama, aku ndremimil ndungo, mugo mugo soal soal fisika lanjutan akeh sing metu soal fisika modern, aku gak begitu seneng lan nguasai fisika dasar.
Jam pitu pas, tes dimulai, aku mbukak ambek gemeter, matur suwun Gusti, tibake soale fisika, akeh sing fisika modern, aku pede ae nggarap, malah matematika lanjutan sing puyeng.
Mari tes hari kedua, aku moleh langsung ambek Yoyok, dene Didik sik nang omahe dulure. Sak dalan dalan, aku meneng ae, mikirno tes hari kedua sing abot. Lolos tah gak aku iki.
Kari ngenteni hasile tes, kiro kiro sakwulan suwene, aku wis gak kepikiran lan gak mikirno maneh, wis ubed kanggo sak bendinane. Aku prasojo ae, ketrimo sukur, gak ketrimo yo macul ae nang sawah.
Pas balbalan, aku dikandani koncoku nek mene pengumuman hasil umptn, isuk mari subuhan, aku wis budhal nang Mojokerto nggolek koran Jawa Pos, ternyata dino iku wis rame, akeh arek sing golek koran sak perlu ndelok hasil umptn.
Aku tuku siji, terus nggendring mulih, kepingin ndang weruh hasile. Ndelok njlimet, ngurut nomer, tulisane cilik cilik, akhire ketemu onok jenengku, nylempit cuilik mentik, lan onok kode jurusan sing ketrimo. Aku penasaran tak cocokno jurusane, tibakno ketrimo nang matematika ITS, perasaanku bingung, gak seneng, aras arasen, gak semangat, tapi tetep syukur wis ketrimo kuliah. Nang pikiranku, aku iki engkok dadi opo nek kuliah nang kono, wong kuliah kok gak eruh tujuan lan motivasine. Memang pada saat itu, informasi serba minim. Akhire tak putusno pokoke kuliah, timbang dikongkon nang sawah, sido geger iki tambah nggilap mengko.
Tapi beberapa waktu kemudian, aku wedi lan ngeroso gak mampu, lha wong oleh rincian duik sing kudu dibayar gawe daftar ulang, spp 120 ewu, jaket almamater, duik kegiatan total kabeh sekitar 200 ewu, memang gawe ukuran normal duik sakmono gak akeh, alias wis murah. Tapi gawe wong koyok aku, duik sakmono iku wis akeh banget, aku gak wani ngomong nang emak, aku ewuh pakewuh, wedi, mesakno, gak tego lan gak nduwe kekuatan gawe mbukak lambe kanggo ngomong, aku mbrebes mili dewe, ngilingi aku kok gak nduwe doyo, wong duik sakmono ae gak mampu.
Akhire tak sregepi, mempeng, lan tak niati olehku mbantu emak, golek dagangan sing digowo nang pasar, sak perlu ndang iso nyicil lan nabung gawe mbayar daftar ulang, ancen nek wong wis niat lan temenan bakal onok ae dalane.
