---
title: Arek Melut
date: 2021-01-11 15:00:00
tags:
comments: false
---
Sekolah SMA Sooko adohe teko omahku kiro kiro 8 kiloan, biasae aku budal jam enem kurang seprapat, mlebu sekolah jam pitu, tapi jam setengah pitu kudu wis nang sekolahan, dadi genjote sepeda rodok banter. 
Kadang onok koncoku sing pingin bareng budhal sekolah, padahal aku numpak sepeda jengki abang setengah prothol, aku yo heran sepedahku elek, tumpakane kriyet kriyet, arek arek yo akeh sing bareng, mungkin seneng onok koncone ngomong lan pingin ngrasakno sensasi numpak sepeda seyeg. 
Once upon in time, koncoku sing jenenge Yasin (saiki dadi lurah Ngares Gedeg Mojokerto) semayanan pingin bareng budhal sekolah, areke mudun terminal Padangan Mojokerto terus bareng aku budhal boncengan, jaman sakmono tenagaku isih kuat kuate. 
Lewat dalan Mojopahit sing rame, aku mbonceng ambek cengengesan, sepeda tak genjot banter ambek slidat slidut, nganan ngiri, kadang munggah trotoar, terus manuver mudhun. 
(Mungkin Rossi model balapane terinspirasi teko aku he.. he..). 
Ngliwate rel sepur nang dalan Mojopahit kidul, aku mbalap becak karo mbengok nirokno suarane sepeda motor, ambek tetep slidat slidut, dadakno wong sing mbecak emosi, mungkin durung oleh muatan wis digudo arek sekolah. 
Sepeda tak genjot tambah banter, wong mbecake nuruti, ambek bengok bengok. Aku sing wedi, ambek nggonceng koncoku, tambah dipoyoki pisan. Kecepatan nggenjot tak tambahi sesuai rumus GLBB, hingga percepatan meningkat. Tapi apa daya cc dan torsi sepedaku tak sebanding ambek kekuatan tukang becak, akhire  kesusul, wonge nyopot sandal terus disaplukno sirahku, aku tanggap, saplukane tak lesi (hindari), wonge mbecak malah tambah emosi, akhire aku harus menerima takdir disapluk sandale wong mbecak, nang geger, lan gulu. Aku sengaja tidak menghindar, dan pasrah, kalau saya yang salah. Yasin ngguyu cekikikan, eruh aku disapluk i, mungkin dia bangga duwe konco tahan pukulan, aku meringis ae, teko sekolah, tak delok geger ku ngecap sandal.