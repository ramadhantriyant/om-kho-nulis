---
title: Mlebu SMP
date: 2021-01-16 15:00:31
tags:
comments: false
---
Sekolah SD ku melok kabupaten jombang tapi pinggir wetan dewe, perbatasan karo mojokerto, tapi secara geografis dan ekonomis lebih dekat ke kota mojokerto, nang kecamatan ae luwih adoh timbang nang kota mojokerto. 
Dadi nek ditakoni, sampeyan wong endi? Njawabe ndelok kondisi, lan nguntungno jawab mojokerto opo jombang, ktp jombang rasa Mojokerto. 
Mbalik nang kelulusan SD, roto roto koncoku milih sekolah sing cedek, tapi sekolah swasta, aku gak gelem, aku kudu luwih maju lan berkembang, aku pingin sekolah nang kutho Mojokerto. 
Jaman sakmono, mlebu SMP isih nggawe ujian utowo tes tulis penerimaan siswa. 
Aku melu tes ijenan, lha dilalah kersane Allah SWT, aku ketompo, aku malah ciut nyaliku, aku wedi, aku wong ndeso, aku isih potongan kuncung alias semi gundul, iki mengko koncoku wong kutho, mestine pinter pinter. 
Acara penyambutan siswa baru, aku gak wani gembul siswa liyane, aku nang pojok ae, njepiping, ndelok wong kutho mangane roti, aku tambah keringetan adem, lha wong aku digawani emak tape goreng alias rondo royal, bontotan gak tak bukak, tak lebokno tas ae, engkok nek mulih ae tak pangan. 
Hari pertama mlebu, milih bangku, aku mesti milih bangku pojok mburi dewe, alesanku cek gak gembul uwong, aku wonge introvert banget, emoh kumpul kumpul konco, isinan, tidak percaya diri, nelongsonan, merasa tidak bisa. 
Pelajaran bahasa Inggris, diwulang pertama, langsung gurune nyerocos bahasa Inggris, nerangno carane moco Inggris, coba baca ini " Yellow Stone national Park ", aku sing gak kenal bahasa Inggris babar blas, tambah ndlesep, wedi di kongkon moco, tibake gurune nyenengno, iku mau cuman wonge crito tentang taman sing apik nang Amerika, aku blong ae, bek e iku mau pelajaran bahasa inggris.