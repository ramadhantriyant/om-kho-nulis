---
title: Trah Mojopahit
date: 2021-03-02 19:45:00
tags:
comments: false
---
Irungmu kok pesek  ?
Kulitmu kok coklat gelap  ?
Awakmu kok endek  ?
Jemarimu kok endek lemu  ?
Rambutmu kok semi ikal  ?

Ngunu iku biasane kesan pertama konco anyar mbiji praupan lan dedeg piadegku, aku mlengos lan njawab kanti jelas lan terwoco ;
Aku iki wong jowo asli bin tulen, irung pesek iku wis tinakdir marang wong jowo, nek mbangir, mancung, gede koyok buto terong, lan bolongane irunge gede, iku mesti wong londo, ojok dipadakno.
Nek ndelok photo sejarah lama, wong jowo jaman kompeni londo, wong jowo iku coklat kehitaman, cilik mrengil, rambute semi brintik alias ikal, nanging trengginas.

Aku lahir ono dusun Karang Prabon, menurut sejarah sing tak trimo soko Mbah Polo Nitiredjo suwargi, arti lan makna kata Karang Prabon iku soko tanah opo wilayah kang diwengku dening Prabu Anom, istilahe tanah bawahan nang Mojopahit. Iki iso dibuktekno, mbiyen nang sawah opo tegalan akeh ditemokno boto gede sing digawe bangunan opo stuktur candi, boto iki akeh tulisane jowo sing memper koyok boto nang candi candi Trowulan, lha wong jarak dusunku nang Trowulan gak begitu adoh.
Tapi emane, akeh artefak sing wis ancur, sebagian akeh wis ilang tanpo jejak.
Kadang aku ambekan landung, bongso jowo biyen iku wis maju, nguasai wilayah nusantara, nguasai lautan, masio dikendalikan teko dataran rendah, adoh soko pelabuhan laut. Pemikiran lan wawasan wong jowo mbiyen wis selangkah lebih maju, menurutku saiki bongso jowo mengalami kemunduran pesat.
Ciut nyali, rendah diri, tidak percaya diri, kurang berdaya saing dibandingno bongso londo, mungkin efek penjajahan yang begitu lama dapat mengubah mindset atau cara pandang.
Nek wong sing apik iku gede, duwur, putih, mancung, ngomonge kelondo-londoen, padahal wong londo asli seneng ambek wong jowo asli, deloken bojone londo bule lak wong wedok jowo asli, original, otentik, (ireng, endek, pesek, ikal, ngomonge medok jowo), pokoke duduk bojone artis ngunu ae, nek iki mek golek status thok.
