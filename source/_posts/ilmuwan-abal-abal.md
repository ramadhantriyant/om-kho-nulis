---
title: Ilmuwan Abal-abal
date: 2021-01-17 10:45:00
tags:
comments: false
---
Biologi, pelajaran sing tak senengi wektu kaet mlebu SMP, gurune tiyang estri, sampun Sepuh terus ndamel koco mripat tebel. Bab kawitan sing diajarno wektu iku tentang klasifikasi tanaman, dasare wong seneng, gampang ae ngapalno, opo ae sing diomongno ibu guru tak rungokno kanti serius lan konsentrasi tinggi, soale aku gak seneng nulis, cek gak entek enteki buku tulis. Tentang genus, species, ordo lan sak panunggalane tak apalno kabeh.
Kelas siji SMP mlebu awan, mangkane sak durunge mlebu, buku pelajaran tak woco kabeh,  dadi gurune nerangno aku wis paham.
Aku nggangep iki engkok mesti gurune arep takon utowo ngetes muride, ngerti lan orane muride marang pelajaran sing diajarno. Bener sing tak kiro, gurune takon,
"Coba jelaskan dan klasifikasikan jenis tanaman ini? ",
Aku wis tanggap, aku ngacung, langsung nyerocos njelasno, gurune manggut manggut, betul sekali jarene.
Aku harus membuktikan, dan unjuk gigi, masio aku teko ndeso, lan lungguh pojokan mburi, gak gelem kalah karo wong kutho sing lulusan elite. Aku gak gelem diremehno, masio penampilanku lusuh, mbrusit, ndepis, awut awutan, lan terkesan mudah dikesampingkan.
Seketika itu mereka percaya lan gumun, bahwa saya adalah murid yang perlu diperhitungkan dalam dunia persilatan.
Ing sawijining dino, bu guru dawuh, poro sakabehing murid di utus mbuktekno teori tentang perkembangbiakan jamur, gurune njelasno metodologi lan tata cara pembuatan media untuk tumbuh kembang jamur.
Kentang digodok ambek kaldu sapi sampek ajur, nek wis banyune asat, terus didekek wadah lalu dibiarkan selama tiga hari, baru tumbuh jamur.
Lha iki masalahe, wong aku iki sak umur umur gak tau eruh, opo maneh mangan daging sapi, kentang yo gak ono, akhire tak akali.
Telo kuning tak godok nang pawon, geni tak sebul banter, tak enteni, kok suwe gak ajur ajur, durung sampek ajur, aku wis gak sabar, telo tak jupuk terus tak remet remet, sarehne gak nduwe kaldu, remetan telo tak campur ambek minyak jelantah bekase gorengane iwak klothok, terus tak wadahi cepuk tak deleh nang nduwur lemari.
Ayem, kari ngenteni ae jamure cukul.
Bareng telung ndino, jam sepuluh aku wis arep nyiapno tas kate budhal sekolah, tak delok spesimen percobaanku.
Tak delok nang nduwur lemari, atiku mak deg, kaget, lho cepuk ku nang endi, kok gak onok, tak doleki nang endi endi tetep gak onok, tibake digondol tikus, mungkin tikuse terkesima dan kagum dengan bau iwak klothok yang eksotis.
Aku berfikir keras, yok opo iki, hasil percobaan ilang, padahal engkok biologi jam pertama. Gak kurang akal, aku nang warunge tonggoku, njaluk telo mateng setitik ae, telo tak remet, terus tak wenehi remetan kapur teko gedek omah, biyen omah isih gedek durung tembok.
Teko sekolahan, murid diutus maju siji siji karo nggowo hasil percobaan, pas wayahku maju, aku nggreweli tapi percaya diri, cepuk tak paringno ibu guru, terus dawuh,
" Sini kamu mendekat, ini yang dinamakan media yang ideal untuk jamur tumbuh, itu yang putih putih, itu adalah jamur yang tumbuh ", karo nduding cepukku.
Aku nang njero ati ngguya ngguyu.
Untung bu guru mboten semerap nek tak bujuki, ancene modelku iki wajah tanpa dosa, tidak perlu dicurigai.
