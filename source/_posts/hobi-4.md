---
title: Hobi (4) 
date: 2023-02-15 07:34:00
tags:
comments: false
---
" Mas, ati ati, barange di cek lagi, mungkin ada yang ketinggalan ", aku ngomongi mase, kanggo sopan santun lan saling mengingatkan. 
" Sudah pak ", jawabe ambek nlaku nang kamar ngeceki maneh. Wonge nggawe jaket mantel lengkap, soale udane tambah deres, kate nglanjutno perjalanan nang Bromo. 
Gak lidok a, bareng wonge wis budal, power bank e kari nang ngisore bantal, ditemokno sing jogo. Ndahneo bingunge engkok wonge nek bateraine HP entek. 
Aku lan sak wadyabalaku wis cepak cepak nglanjutno perjalanan nang Solo, mantel tak tokno kabeh, nggawe mantel lengkap siji siji. 
Tlunyur tlunyur kudanan sak dalan dalan, dalane berkelok kelok mudun terus nganti Karanganyar, terus Klaten, tekan Solo isih udan. Awak njedindil keleson, arep golek mangan. Akhire teko pasar gede Solo, sing jarene akeh panganane. Rame banget, lan rasane suker, soale udan, kok koyok suasana Hongkong ngene, prasaku. 
Munggah nang lantai 2 pasar, nggone pujasera, aku wis kudu mungkuk, wetengku mules ae, yok opo, lha wong dodol pamganan campur baur ambek sing dodol masakan babi. Terpaksa tuku sego liwet, isine sak uprit, regane larang pol, aku kudu misuh ae, dancurit, kapok gak ilok, gak mrene maneh. 
Ambek nggremeng ae, ayo golek mangan maneh, akhire ketemu soto Boyolali nang pojokan embong. Wis kunu mangan sak karepmu, ini baru benar, harga murah, rasa lumayan, iwake akeh.