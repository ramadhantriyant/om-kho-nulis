---
title: Ngaji Luthung
date: 2021-03-10 08:01:00
tags:
comments: false
---
Sekitar tahun 1995, aku ngejak ponakanku, Mas Hadi Prawito sing nalikane isih kuliah nang poltek its, ndelok wong ngaji padhang mbulan Cak Nun nang Menturo Sumobito.
Diarani ndelok wong ngaji, ancen aku gak iso ngaji, isoke lan seneng ndelok wong ngaji, istilahe mek anut grubyuk, melok rubuhing gedang, ora ngerti maknane ngaji, ojo maneh sing tersirat, wong sing tersurat ae ngowoh, plonga plongo. Ndelok wong surak gumuyu, melok surak hore, embuh iku maeng ngguyu opo. Ndelok wong metentheng, ketoke serius ngrungokne, aku mbatin, jane wong iki ngerti temen, opo memang gayane ngunu, tapi setidake ketok koyok wong ngerti. Masalah ngerti orane gak penting, sing penting wis kumpul ambek wong apik, jarene simbah, engkok lak kesababan dadi wong apik, iso nglakoni laku kang utomo.
Jika kita usek usek magnet dalam pasir, apakah magnet akan menarik semua pasir yang bermuatan besi, tidak. Magnet bukan hanya menarik pasir besi, tapi setidaknya sing kopong, tanah, remah remah kotoran, ikut tertarik selama dalam lingkaran medan magnet.
Tekan nggon pengajian, aku wira wiri, ngrungokne ambek ndelok wong sing melok pengajian, aku seneng ndelok wong sing ndelok pengajian.
Soyo bengi wetengku luwe, aku tuku blinjo godok sing di ler nang nduwur karton, wis di enthu enthu, sewuan. Aku tuku loro, siji aku, sijine ponakanku, tak pangan, tak sisili.
Mene isuk ponakanku wetenge mules, mencret, awake pucet, sakno, tak terno nang dokter.
Jare doktere, makan apa kemarin?, aku meneng ae, aku eling wingi mari mangan blinjo, ini keracunan, terus dikei obat. Tekan omah, aku ngomong karo sora, " Mangan ngunu ae wis  keracunan, ndeloken aku, kebal, ora tedas papak palune pande ".
Ora let suwe, wetengku kok mules, melilit lilit, melintir lintir, koyok diperes, byar byor nang mburi, awakku lemes tanpo doyo, koyok dilolosi bebalungku.
Akhire aku diterno pisan nang dokter sing mau, doktere ngomong, " Lho ini lak mas sing ngeterno maeng ", karo ngempet loro, aku mlengos.
Mangkane ojok sombong dhisik, ilmune sik cetek ae kakean gaya.
Tapi emang sing kakean gaya, umuk, sombong, iku wong sing durung ngerti.
