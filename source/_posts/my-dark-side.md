---
title: My Dark Side
date: 2021-01-22 12:42:00
tags:
comments: false
---
Saben dino budhal nang pasar, athik kadang budhal tengah wengi, jenenge menungso lumrah, opo maneh aku isih arek, kadang onok roso bosen, ngersulo, lan kudu muring muring, tapi ambek sopo. Ancen wis penggaweane lan dalan sing kudu dileluri, ngurip nguripi, lan ndungo, mugo mugo mbesuk kanti tuntunane Gusti Kang Nggadah Gesang Lan Mati kulo, saget mentas lan iso ngentasno kahanan.
Nek budhal nang pasar bengi, mari teko pasar, ngedukno dagangan, lan melok toto toto, terus aku mulih, soale isuke budhal sekolah.
Nek budhal mari subuh, aku mesisan nggowo sragam sekolah, sragam tak lebokno tas, digawe engkok nek tekan sekolah, aku teko sekolah disik dewe, malah tukang kebone kalah disik ambek aku.
Pada suatu hari yang kelam, suasana ati gak enak, semangat lagi drop, weteng krucuk krucuk, ancen ra tau sarapan, lagi ngenteni nang pinggir pasar, onok arek lanang loro kulite putih, motone sipit, mungkin lagi olahraga, istilahe joging.
Ngguyu lakak lakak, ambek guyon sak kancane, ketokane seneng pakai banget. Ndelok koyok ngunu, atiku gregeten, atiku panas, darah mudaku memuncak, amarahku tak terkendali, aku sing krengkelan kaet maeng kok iki onok wong kendel gumuyu nang ngarepku.
Gak athik kakean omong, arek loro tak kamplengi, tak jotosi, tak tandangi, ayo nek awakmu lanang temenan, tandangono kridane punakawan bagong (mblarah koyok wayang, sorry, soale penggemar Ki Seno Nugroho).
Arek loro ndomblong, tolah toleh, ambek kelaran, aku sing rumongso salah, age age ngalih ngadoh, aku diuring uring emak, entek ngamek kurang nggolek, lapo koen ngantemi anake wong, aku wis kudu nangis ae nek gak ngelingi isih nang pasar.
Memang bener, kekufuran mendekati kekafiran.
