---
title: Loro Salah Mongso
date: 2021-07-08 10:58:00
tags:
comments: false
---
Dino jumat
Sawise sholat jumat oleh khabar tonggo sebelah omah pas, tilar dunyo, jarene kenek jantung. Khabare mari vaksin, tapi wonge posisi isih loro, ditakoni alasane opo o kok melok vaksin padahal awake gak penak, jawabe wedi gak oleh bantuan PKH, sebab nek njupuk bantuan kudu wis mari vaksin, wis embuh endi sing bener. Ngeterno ng kuburan dowo Losari, ternyata ngubur pun kudu antri, wis onok 2 mayit sing durung dikubur, langsung iku kudu prokes, lha wong jarene kenek kopit. Tak enteni suwe kok gak mari mari, tak tinggal mulih disik.
Jam papat sore aku budal balbalan, biasa olahraga ben awak sehat. Mari magrib nekani undangan tahlilan tonggo rodok adoh, nylameti 100 hari ibune. Diparingi maem soto daging, tak pangan telap telep, tak bersisa, gak onok opo opo, biasa ae. Bareng teko omah, awak kok kroso krekes krekes, sirah mumet mumet, aku ngglendang isih sarungan ambek kopyahan, nganti isya, aras arasen tangi, malah gak melok tahlilan nang tonggo sebelah, wong kroso awakku gak enak.

Dino sabtu
Mbokne sarip ndisiki awake gak enak, nglumbruk koyok sarung amoh, ternyata awake panas, meriang, demam, kate melok nglumbruk sopo sing ngurus arek arek, ternyata sing anakku sing mbarep yo panas pisan, dadi sak omah wong telu nglumbruk kabeh.
Berita nang masjid nek dino iku onok wong mati 2 maneh, jare wong wong nek diitung sak minggu wis onok 14 wong, embuh kopit mbuh matek tuek.
Aku moco literature opo gejalane loro kopit iku, ternyata salah sijine yoiku gak isok ngrasakno, indera perasa tidak berfungsi.
Age age tak tukokno bakso sing akeh, terus dipangan bareng bareng, terus anak bojoku tak takoni, isok ngrasakno tah ora, jawabe iso. Blong ae atiku, berarti iki pilek biasa. Mungkin saiki musim pancaroba, pergantian musim, kondisi awak menurun.
Mari mangan tak kongkon ngombe parasetamol, ben panase mudun. Kabeh tak penging metu omah, kecuali aku, meskipun aku nggreges tapi wis biasa nyambut gawe.
Wedi sih ora, tapi kesiapsiagaan iku penting, isuk  awan sore krungu ambulan ngiung ngiung ati melok ciut, ditambah berita nang grup WA onok ae sing tilar ndunyo, gak gelem kari pengumuman teko masjid sopo sing gak onok dino iki. Bener bener situasi yang membuat khawatir.
Tapi aku gak khawatir sebab Gusti Allah SWT wis duwe rencana dewe, awak dewe cuman pasrah lan ikhtiar marang garise urip.
