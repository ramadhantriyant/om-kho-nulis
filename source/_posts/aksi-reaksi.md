---
title: Aksi = Reaksi
date: 2021-01-22 18:14:00
tags:
comments: false
---
Enake sekolah nek diwenehi sangu, iso njajan masio mek setitik. Jaman SD sangu paling cuman 25 rupiah, iki wis lumayan kenek gawe tuku krupuk. Jajanan favorit wektu SD yoiku, tuku krupuk solet nang warunge Wak Rokip, tuku 25 rupiah oleh 5 biji krupuk bentuk uyel opo kotak werno coklat.
Iki paling disenengi arek arek, krupuk dicelupno solet (sambel petis) sing encer sing diwadahi ember cilik, kadang malah sak tangane pisan dicelupno, terus krupuk ditarik nganti iwir iwir, krupuk dan solet cair menyatu, langsung diemplok koyok mangan lap umbah umbahan.
Opo gak wedi mencret, sorry bro, wektu iku jenis penyakit iki durung di kenal, paling sering yo panu, kadas, kurap, kutu air, wetenge buncit awake kuru, mungkin bek cacing.
Bedo maneh wektu SMP, sangune mundak dadi 100 rupiah, iki kenek digawe tuku jajan oleh loro, opo sego pecel sak piring.
Aku sing teko ndeso, lugu, kawitane gak wani tuku jajan nang kantin sekolah, lha wong tukune uyel-uyelan, rebutan, isin ambek priyayi kutho. Suwe suwe tak wanekno tuku, tibake ancen rebutan lan uyel-uyelan iki sing digoleki, tak amati, tak deloki, tibake poro priyayi mau mengandalkan kecepatan dan ketepatan dalam urusan perjajanan, mangan jajan cepet cepet terus cepet bayare, jajan entek telu ngomong siji. Mungkin saiki ditiru dadi paket 3 in 1, aku weruh lan coba praktek. Wong aku nang ndeso terkenal akan kecepatan ngemplok sembarang kalir, lha iki kok cuman jajan sak dumil. Nek poro priyayi nguntale jajan mek siji siji, aku sak untalan langsung telu, mbayare siji.
Lha wong sak untalan.
