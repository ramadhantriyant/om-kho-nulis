---
title: Omahku
date: 2021-01-31 08:32:00
tags:
comments: false
---
Modele omah biyen iku malang, ora membujur koyok omah jaman saiki, dadi tengahe onok talange. Enak nek wayah udan, iso udan udan ambek grojokan nang ngisore talang, sensasi koyok adus nang ngisor air terjun.
Omahe teko gedek (anyaman  bambu kasar) sing dirangkepi sesek (anyaman bambu halus) sisih njerone, dadi lumayan rengket masio kadang kadang isih onok sing bolong.
Teras ngarep onok bayang cilik gawe cangkruk, ngomong sak kancane ngalor ngidul gak jelas karepe.
Ruangan  pertama sing ngarep dewe yoiku mbale, yoiku ruangan serba guna, iso gawe ruang tamu, onok dipan gede teko pring sing disonggo nganggo umpak soko watu, opo tumpukan boto. Iki kenek gawe leyeh-leyeh opo turu nganti wong wolu jejer koyok iwak pindang. Tapi nek wayahe panen, berubah fungsi dadi tempat penyimpanan sementara hasil panen. Nek panen pari, yo sementara turu gembul gabah, gak gatel wong wis kebal, nek wong kutho yo sido mene kumat gatele. Malah nek panen kedele, isok lugute (bulu halus) iso nggarai gatel nemen, lan wahing (bersin) gak mari mari.
Ruangan kedua yoiku kamar, ojok dibayangno kamar tidur sing apik koyok kamar saiki, cuman ruangan persegi onok bayange (dipan) dari bambu lengkap ambek klosone tanpa adanya pintu. Kabeh ruangan beralaskan tanah alias lemah dan kita tidak pernah pakai sandal, always nyeker, dadi nek turu tanpa protokol kesehatan koyok arek saiki kudu wijik, raup, pipis, sikatan disik, biyen cukup sikile di tepuk tepuk antara dua kaki wis turu nglengger sampek ngiler ngiler.
Onok maneh ruangan kanggo nyimpen gabah, koyok lumbung kanggo persediaan pangan nganti mongso panen selanjute. Gabah garing diwadahi besek sing gedene sak kamar lan duwure kiro kiro sak meter setengah, wong aku biyen nek melok nyemplung gak isok munggah maneh.
Ruangan mburi dewe yoiku pawon (dapur), tempat gawe masak. Durung onok kompor, isih nggawe kayu sing disugokno nang pawonan sing digawe teko lemah. Nek mulai ngurupno geni (cethik geni) iki sing angel, opo maneh musim udan, kayune rodok teles iso kangelan, perlu usaha ekstra.
Nang pojokan pawon onok genuk (gentong tanah) sing fungsine gawe nyimpen banyu, gawe masak, yo digawe ngombe langsung, biyen durung onok budaya minum air harus dimasak dulu, alias banyu mateng. Enak ngombe langsung, njupuk siwur (cebok dari batok kelapa) terus digoglok, kadang campur uget uget (larva nyamuk) iki sing nggarai tambah pitamin.
Nang nduwur pawonan, langit langit, biasane digantung jagung garing sing durung dionceki, supoyo awet gak dipangan tothor (kutu) sing fungsine kanggo cadangan panganan mbok menowo onok mongso paceklik, nek kadung paceklik, iso mangan sego jagung asli, tanpa campuran nasi putih, sing jenenge sego empok. Nek dipangan, dikunyah mbulet ae nang cangkem, angel ngeleke (menelan), kudu cepak cepak ngombe ben ora kesereten. Senengaku biyen nek sego jagung ngene iki iwak bobor yuyu, rasane tajem banget, nikmat, top pokoke.
Sumur lan nggone adus, nang ruangan terpisah, nek njupuk banyu teko sumur, durung onok kumpo, isih nggawe senggotan (pengungkit dari bambu) sing abot, nek arek cilik sing nyobak, yo iso malah kecemplung sumur.
