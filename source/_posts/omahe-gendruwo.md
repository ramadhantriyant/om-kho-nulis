---
title: Omahe Gendruwo
date: 2022-10-29 07:35:00
tags:
comments: false
---
Pas wulan iki enem tahun kepungkur, aku diceluk tonggo omah rodok adoh, jare kate di ajak omong omongan, sarehne wonge wis sepuh, pensiunan Guru, aku yo tumakninah, nyumanggakaken, ngajeni marang tiyang sepuh. Langsung tak paranani nang omahe, aku wonge gak isok athik nggawe abang abange lambe, athik nggawe tembung sanepan, aku iki to the point ae, " Wonten nopo ibu kok keroyo royo pinggin manggihi kulo ". 
Ujare wonge " Ngene lho mas Kho, omah sebelah iki lho di kongkon nawakno sing nduwe nang sampeyan, wonge omahe adoh, nang Suroboyo. Aku wis kenal apik, kapan iko mrene jarene kate di dol, soale gak onok sing ngramut. Ayo tak duduhno bates batese ", aku manut ae gathik ngomong, batinku, yok opo se ibuke iki, aku durung ngomong minat lan tertarit, kok wis di ajak ndelok bates batese. Tibake omahe ombo tur dowo, dadi omahe ibuke kepangku ambek omah iku, lan saluran pembuangane mlayu nang pekarangan omah iku. Aku dadi maklum, kok wonge age age nyeret aku. 
Tapi yo iku kondisi omahe, omah lawas gede, disawang ae wis nggarai mrinding, gak kramut, rumput ilalang tumbuh subur, lan tanaman merambat sampek nang nduwur genteng. Tibake omah iku difungsikan gawe omahe sarang walet. Aku ndelok omahe teko omahe ibuke, soale omah lawas iku, dipager duwur rapet, lawange digembok kabeh. 
" Sampeyan tuku mas Kho, engkok tonggoan ambek aku ", aku mringis nyengir kuda. 
Aku ngomong, " Kulo tak rundingan riyen bu, kalian mbokne Sarip ", 
aku alasan cek ndang mungkasi perkoro, duit endi maneh sing digawe tuku, wong gak tau nyekel duik, atiku wis kecut. Iki mesti duik gede, lha wong omah sakmono gedene tur luas, pekarangan mburi yo ombo, pinggir dalan pisan. 
Tekan omah aku langsung crito nang mbokne sarip nek ditawani omah lawas jejer omahe ibuke mau. Yo mung ngunu thok, gak onok keputusan tertarik, opo pingin tuku, dianggep crito biasa ae, koyok angin lalu saja. 
Kiro kiro seminggu, aku ditimbali maneh ambek ibuke, jarene dienteni wonge sing nduwe omah nang daleme ibuke. Langsung ae tak parani, dadakno sing nduwe wonge putih bersih, asli wong cino, motone ciut, ngomonge cedal, gerak gerike energik senajan wis berumur. Kunu ciut motone, aku ciut nyaliku, aku uluk salam, terus salaman nyebut jenengku, wonge ugo nyebut jenenge, tibake jenenge jowo, yoiku " Santoso ", batinku ngguyu, kelingan penyiar radio Suzanna, kaisar Victorio, nek nggawe bedekan, boso cinone gak stabil opo hayo  ? 
Jawabane njowo banget, " Man cik tong ".
Pegel rek, dilanjut minggu ngarep ae.