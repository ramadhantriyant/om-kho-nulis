---
title: UMPTN Temenan
date: 2021-03-19 08:11:00
tags:
comments: false
---
Sore sakdurunge tes mene isuke, aku, didik, ambek yoyok wis nglumpuk nang omahe budhene yoyok, yoyok ngomong nek nduwe sepupu sing kuliah nang statistika ITS, jenenge sopo aku wis lali, omahe cedek, kiro kiro kacek 2  gang, sekitar seket meteran. Didik ngejak marani, mbok menowo oleh sangu wejangan, lan masukan, opo maneh trik lan strategi mlebu perguruan tinggi. Wong telu runcung runcung mlaku marani, untung wonge onok omah, nang kono aku dibuat takjub dan heran dengan Didik yang mempertontonkan kekuatan komunikasi, sumeh sumeleh, andap asor, ambek wong durung tau ketemu, isok ngomong enak koyok konco lawas, gayeng. Bener bener ilmu langka, lan butuh kekuatan dan pengetahuan linuwih, wong kang disifate mencorong, sing bakal oleh pulung lintang kemukus.
Dene aku ambek yoyok, mek mengo mingkem, ngguyubi, lan surak hore thok.
Intine wejangan sing tak terimo, yoiku ujian tes umptn merupakan salah satu pintu gerbang yang menentukan masa depan seseorang, ucapan ini sangat membekas dalam pikiranku, aku mikir, berarti wong sing biasae ngarit koyok aku, mungkin isok berubah. Tekadku tambah kandel, lan luwih bersemangat melok tes mene.
Mari isya wis dikongkon turu, jare mene nek tangi cek fres, seger. Tapi sakdurunge turu kamare disemprot, aku gak ngerti iki opo, kok mambu wangi, jarene yoyok iku disemprot obat nyamuk (baygon) cek gak onok nyamuke. Walah, wong aku biasae turu langgar, kadang nggawe kloso kadang nang lantai, bantal kentongan ae wis isok turu nglengger, masio dirubung nyamuk, awak iki wis kebal, idep idep donor darah, lha iki nggawe kasur sepreine putih, gak onok nyamuke pisan. Sido turu mak blek sek.
Pas bengi, aku krungu sayup sayup onok sing nonton tipi, kok ketoke suarane balbalan, aku lagek iling nek onok piala Dunia, aku gumregah tangi ndoleki asal suarane, tibakne nang ruang tengah onok mas mas sing nonton balbalan. Wektu iku antarane Argentina mungsuh Rumania, wah iki senengaku, onok Maradona mungsuh George Hagi, tibake skore 1 - 1.
Mari subuhan, wis siap siap kabeh, diparingi sarapan sego pecel iwak ndog asin, diwareki, ojok sungkan sungkan, dawuhe budhene yoyok. Aku wong telu wis janjian numpak bemo, teko petemon mudun terminal Bratang, mlaku nang kampus Untag Semolowaru, aku njujug ae nang nggonku tes, sing wingi wis tak parani.
Aku ndungo sembarang kalir, kabeh tak rapal, duh Gusti kulo nyuwun pepadang dalan kulo, aamiin.
