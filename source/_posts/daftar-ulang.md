---
title: Daftar Ulang
date: 2021-04-06 20:16:00
tags:
comments: false
---
Tenggang waktu seminggu kanggo nglunasi pembayaran gawe daftar ulang alias heregistrasi. Aku wis angen angen, misale nganti tenggat waktu, gak iso mbayar, yo gak opo opo, wong aku wis temenan berusaha, sebab dalan iku wis diatur, mungkin aku arep diparingi dalan liyane. 
Nganti hari terakhir aku durung diparingi duik gawe mbayar, dumadakan sekitar jam songo, aku diparingi duik, jare iki maeng oleh duik ambek dodol pitik, syukur iso jangkep.
Aku langsung cepetan adus, dokumen lan persyaratan wis tak cepakno nang map, budhal nang terminal mojokerto numpak bis,  diterno masku ipar, numpak sepeda motor yamaha 76 abang, jarene arek arek numpak sepeda iki bantere timbang mlaku gak sepiro kaceke.
Aku wis takon arek arek, arah lan numpak opo nek kate nang ITS, wong aku gak eruh nang endi kampus ITS iku. Pokoke numpako bis suroboyo, mudhun terminal Joyoboyo ( durung onok terminal Purabaya, Bungurasih), terus nggoleko bemo kuning lyne P,  jurusan Gebang ITS, ojok sing jurusan Karang Menjangan, muduno nang pojokan ngarepe kuburan gebang, iku wis nang pintu gerbang, terus mlakuo.
Bareng tekan terminal Joyoboyo, aku gopoh nggolek bemo, ambek takon, akhire oleh lungguh, aku mastekno nang supire, nek iki temen bemo jurusan gebang ITS, supire ngomong, bemo iki terakhir nang gebang ITS mas, aku lego, gak kuatir maneh.
Teko nang pintu gerbang sekitar jam sewelas, aku bingung, kok sepi, aku mlaku ae, ternyata mlakune lumayan lan panase jan ora umum, witane  witane durung onok, gersang, matahari bersinar terang, alkhamdulillah, kringeten gobyos kotos kotos.
Nggoleki kantor BAAK ITS, koyok nggoleki wong ilang, takon mrono, takon mrene, jarak tiap gedung lan type gedung hampir sama.
Akhire ketemu nggone, tapi wonge sing trimo daftar ulang wis arep tutup, toto toto buku lan dokumen, aku takon ;
" Pak, saya mau daftar ulang ",
Wonge kaget ambek noleh,
" Waduh mas, kok baru datang sekarang, ini saya mau tutup, ini sudah jam berapa  ? " ,
Aku mlengos, ambek atiku wis kecut, rai pucet. Aku gak kuat ngomong, ndomblong ae.
Mungkin wonge mesakno ambek aku, ndelok arek melas, kringete gobyos, rambute awut awutan. Soale aku ndoleki kantore ambek mlayu, gopoh kabeh, eruh waktune kate entek.
" Sudah, sini cepetan, mana dokumennya ",
Wonge ambek nggremeng nuturi aku, age age ae tak kekno dokumenne. Atiku mekar, bungah, ilang pegel lan ngelakku. Lha wong sangune cukup gawe numpak kendaraan thok, wedi aku tuku ngombe.
" Ini mas, tanda bukti pembayaran daftar ulang dan nomer NRP sampeyan, sampeyan ini mahasiswa terakhir yang daftar ulang, ini NRP terakhir 1901200351 " ,
Aku wis gak ngreken, bah mahasiswa terakhir, pokoke katut ae aku wis seneng, aku moleh ambek mringis, ngguya ngguyu dewe. Mampir mesjid gede nang kampus ( Masjid Manarul Ilmi), njupuk wudhu, rasane adem, lumayan wis gak ngelak, wong olehe wudhu banyune katut tak untal secara sengaja. Pokoke ati seneng, awak kuat, optimis, percoyo, ora bakal onok alangan sawijining opo.
