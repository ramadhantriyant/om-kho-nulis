---
title: Omahku part Kaleh
date: 2021-02-01 11:38:00
tags:
comments: false
---
Jeding utowo kamar mandi, onok ruangan terpisah soko bangunan utama, kiro kiro limang meter onok njobo, jedinge ombo, kenek gawe renang arek cilik, tapi yo iku nek ngiseni banyu nang jeding iso setengah hari, rekoso soale kudu nimbo nang sumur, nggawe senggotan.
Enak, lumayan kenek gawe olahraga timbangane wong saiki nang gym, iki gak olahraga cuman gawe gaya gayaan thok.
Nang jeding durung onok WC ne, dadi nek masalah buang air besar yo isih nang kali Brantas, metangkrik nang nduwur watu, plung langsung amblas kintir kali.
Iki sing dadi masalah nek kudu ngising bengi, dladapan, iyo nek onok senter.
Jaman sakmono isih durung onok listrik, lampu penerangan omah nggawe lampu petromak, jarene wong ndeso jenenge lampu " seterong king ", soale merk lampune " Strong King".
Pas mari dulinan yoyo nang nduwur tumpukane gabah, ndilalah wetengku seneb, kudu ngising, aku bengok bengok njaluk diterno nang kali, bapak nyaut, ayo tak terno.
Age age suwal tak copot, gak srantan, suwal tak uncalno nggawe sikil, mlayu menduwur, embuh parane, aku gak nggatekno, terus tak tinggal mlayu karo mudo. Tekan kali, ritual yang harus dilakukan terjadi dengan sukses, aku moleh ambek ati lego, ikhlas kehilanganan barang yang memang harus dibuang.
Teko omah aku nggoleki suwalku, tolah toleh gak karuan, akhire aku bengok bengok, nang endi suwalku wong sak omah ribet nggoleki suwalku, diubek ubek kabeh gak ketemu, paling suwalmu digondol gendruwo, mosok suwal bedah kabeh gendruwo yo doyan, akhire pasrah gak suwalan.
Bareng mene ne, pas masku arep nyumet petromak kaget, kok onok tilase kobongane kain
/suwal nang nduwur tutupe  petromak.
Ternyata oh tibaknya, pas aku nguncalno suwal ambek sikil ternyata mendarat dengan sukses nang nduwure tutupe petromak terus kobong, mangkane suwale ilang tanpa jejak.
Ngunu kok nuduh gendruwo sing nyolong suwal, untung gendruwone gak protes.
