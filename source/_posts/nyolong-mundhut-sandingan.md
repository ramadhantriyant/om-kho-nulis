---
title: Nyolong (Mundhut) Sandingan
date: 2021-01-19 20:09:00
tags:
comments: false
---
Kawit SMP nganti SMA, aku bendinane turu langgar, kumpul karo arek arek, dadi jarang turu sore sore, onok ae acarane. Contone, nek onok wong nanggap wayang, masio adoh diparani, didelok, lan dimatno critane, mangkane aku iki apal ngetepal, sing jenenge wayang, silsilahe, nganti alur lan lakone wayang. Saking apale, wayang kawit suluk jejer, aku wis ngerti lakone. 
Tapi sing tak senengi lan opo sing tak usili, yoiku nyolong (njupuk), sandingane dalang. Yoiku ubo rampe, koyok tumpeng, lengkap sak jajan pasare pisan, dadi nek dalange lagi nglakokno perang rame, lagi repot repote, age age ae sandingan / tumpeng tak seret, poro niyogo (tukang gamelan) lan sinden mlirik lan mecicil, tapi gak isok bengok bengok,  podo repot ambek tugase dewe, wong lagi perangan rame. 
Sandingan/tumpeng tak gowo mlayu ambek arek arek, nang nggon sepi, dipangan rame rame. 
Jarene wong tuwo tuwo biyen, ojok nyolong sandingan nggarai kuwalat, aku cuek ae, aku nganggep mosok jin opo setane, gak mesakne ambek arek langgaran sing kaliren, setane kate ngamuk tapi kalah melas. 
Mangkane ilmu melas asih iku penting.