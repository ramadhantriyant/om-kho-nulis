---
title: Hobi (1)
date: 2023-01-07 08:47:00
tags:
comments: false
---
Hobi iku kesenengan, nuruti karepe ati ben marem. Ono sing nganggep hobine wong iku aneh, koyoto hobi mancing, sampek klesetan pinggir kali, dirubung nyamuk, gatel kabeh, olehe gak sepiro, malah akeh nek oleh iwak di culno maneh. Tapi atine marem nek umpane digondol iwak, hormon kebahagiaan muncul mak tratab. 
Mangkane onok hobi sing ekstrem, paralayang, hiking, diving, lan liyane iku mung nggolek bombonge ati, kesuntek adrenaline. 
Nek aku hobiku biasa ae, gak wani kendel lan kemendel sing aneh, paling balbalan, iku ae wis digremengi mbokne sarip, wis tuek ojok balbalan, engkok sikile kesleo, engkok boyoke kumat, dengkule kotekan, nek kudanan terus pilek ae, dianggep koyok anake ae, dituturi. 
Jan jane melok balbalan iku mek awak cek obah, lan sing penting gumbul wong akeh, iso srawung, guyon, gojekan, wadan wadanan sak konco lan nambah konco anyar. Nek sparring ngono iko, semangate mek nggolek partner olahraga. 
Akhir akhir iki mempeng melok turing elek elekan, ndek ndekan, soale hobi mendaki gunung, lan mlaku mlaku nang alas butuh tenogo sing gede, awake wis sansoyo sudo, opo maneh nek kudanan nang alas, ora tambah seneng malah terus ngersulo. Mek kadang kadang nek kepingin, lan krentek ning ati. 
Hobi iku butuh biaya, waktu, lan tenaga. Nek sik enom biyen, tenaga lan waktu sak bajek tapi biaya ora onok. Nek jaman kerjo biyen, waktu sing kangelan, bareng wis tuo, tenogo sing berkurang. Mangkane kudu nyempatno, nek gak ngunu kapan budale.