---
title: Kangen Ramadhan
date: 2021-01-13 15:00:00
tags:
---
Jombang, artine ijo lan abang, maksute iku kutho sing onok didua sisi yang berlainan, satu sisinya sangat religius, nggone wong santri, kyai, pondok pesantren. Tapi dilain sisi sing liyo, nggone utowo daerah sing nggak kesentuh, adoh soko agama, mungkin lebih condong ke kejawen, istilahe abangan. 
Aku lahir nang Jombang, tapi pinggiran, adoh soko pusat kota, dalam lingkungan masyarakat abangan, dadi mesjid durung onok, onoke langgar (musholla) iku ae ngadek aku SMP kelas siji, dadi aku SD jarang sholat, tapi melok jum'atan nang deso sebelah, rodok adoh. 
Tapi nek poso romadhon, aku kaet cilik kiro kiro kelas telu SD wis melok poso, nutuk nganti magrib sak wulan muput.
Nek sahur, gak onok jam wektu iku, pokoke tangi bengi mangan sak onoke, embuh iku jam piro, sing penting durung krungu wong adzan subuh, manganku, jenenge arek sik cilik, tak akehi nganti wareg banget, soale pikiranku iki engkok kenek gawe nahan luwe sedino. Mari sahur, kadang sholat subuh, kadang enggak, lha wong durung onok langgar, wis disusul arek arek ngejak balbalan, opo tumon balbalan mari subuh, wong suasanane isih peteng, jaman iku durung onok listrik. Dadi balbalane yo kruntelan, tabrakan, bal e kadang gak ketok, sing kiper malah bingung maneh, moro moro bal wis mecungul nang ngarepe. Tapi ngunu iku sing nggarai seneng. 
Bubar balbalan wis byar padang, srengenge wis mencorong, budhal nang kali Brantas adus kali, jane perlune iku gak adus, tapi slulup utowo nyilem nang njero kali ben awake adem dadi gak kroso ngelak, malah kadang nek gelut-gelutan nang kali, banyune gak kroso melok kelek, mungkin istilahe sambil menyelam minum air. 
Adus kali ngene iki kadang iso meh sedino, soale kadang mesisan golek remis (kerang air tawar, berwarna kuning), kijing (kayak kerang hijau, tapi berwarna hitam), istilahe iku gogon remis. 
Biyen iku, kali Brantas nek mongso ketigo (kemarau) akeh gisik (pulau pasir) sing kenek digawe balbalan koyok nek saiki nang pantai, biasae nang pinggir gisik sing isih onok banyune, akeh remise.
Nek awak, tangan, sikil wis njebeber, lan wis oleh remis lan kijing kiro kiro sak timbo, baru moleh. 
Sore jam papat, awak kari luwene, isok lemes kabeh, gak kuwat ngglawat, ngomong ae cangkeme gak kuat mbukak, ancene kaet isuk wis petakilan.