---
title: Mlebu Sekolah Dasar
date: 2021-01-03 15:00:00
tags:
---
Aku mlebu sekolah dasar tahun 1978, umurku pitung tahun. Wektu iku aku nunut didaftarno tonggoku, soale yo podo arep ndaftarno anake sing sakpantaran karo aku. 
Mulai sekolah kelas siji diajari carane nyekel potlot, di kongkon nulis garis tegak, garis miring, bunder bunder, wis embuh opo ae aku lali, tapi sing pasti tulisane pating pecothot, mandes banget, kotor, teles, suwek kabeh, lha wong sampek kemringet gobyos. 
Biyen buku paket, didumi teko sekolah, dene buku tulise tuku dewe, tapi mek siji ndil digawe sembarang kalir, campur campur, yo matematika, yo bahasa, malah sak gambare pisan. 
Sarehne durung iso moco, gurune nulis nang papan tulis nganggo kapur, sing kawitan unine, 

I n i  b u d i 

Iki diwoco nganti seminggu, terusane,

I n i   i b u  b u d i

Terus sampek bolo2ne budi kabeh, nganti saiki aku gak ngerti, opo o keluargane budi thok sing dibahas. 
Tapi nyenengno sekolah jaman biyen, kelas siji mulih jam sepoloh, weteng iki wis kemrucuk gak karuan.