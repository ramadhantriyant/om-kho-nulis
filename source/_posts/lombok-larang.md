---
title: Lombok Larang
date: 2021-03-22 14:58:00
tags:
comments: false
---
Wingi mlaku mlaku nang dawar blandong, sak dalan dalan nang alas kayu putih terhampar luas tanduran lombok, koyoke sak wit akeh lomboke timbang godonge. Aku ngomong ambek mbokne sarip, ngene iki lombok larang, regane sak kilo satus ewu luwih, opo gak sugih wong ndawar ngene iki, wong kutho nduwe montor siji ae wis petentang petenteng athik sik kredit pisan, selpie nang sawah ambek nyekeli wit lombok, ngguya ngguyu koyok wong gak mbeneh.
Misale sik onok barter ngunu, wong ndawar enak, nek sarapan pecel mek nggowo lombok sak ons ae wis cukup gawe sak kopine pisan.
Mbokne sarip nyaut, enak maneh wong trowulan, nek sarapan nggowo boto loro ae, cukup gawe sak teh e. Khan boto juga larang regane.
Aku gak gelem kalah, enak maneh wong jatirejo, ngglundungno watu ae, wis kenek gawe sarapan.
Mbokne sarip ngengkel, iyo, terus watune gawe nyawat bathuk sampeyan.
Mlaku mlaku tanpa arah dan tujuan, ngomonge yo gak karuan, pokok ati seneng, sederhana saja, so simple.
